
# Gebruikershandleiding bij webapplicatie SolvasFleet

## Gebruikers

### Gebruikers oplijsten

![gebruikers oplijsten](images/user_list.png)

In dit scherm worden alle gebruikers opgelijst. Bij het klikken op een gebruiker wordt meer informatie over de gebruiker weergegeven naast de tabel. Het is ook mogelijk om hier de gegevens van de gebruiker te wijzigen, via de 'Edit' knop, of de gebruiker te verwijderen uit de webapplicatie, via de 'Delete' knop. Het is mogelijk om een nieuwe gebruiker toe te voegen door rechtsboven in de tabel van gebruikers op 'Add new user' te klikken.

### Gebruiker toevoegen

![gebruiker toevoegen](images/add_user.png)

Bij het klikken op 'Add new user' verschijnt dit formulier. Om een nieuwe gebruiker toe te voegen vult u respectievelijk de voornaam, achternaam, het email-adres en het wachtwoord van de gebruiker in. Hiernaast is het ook mogelijk om de gebruiker permissies te verschaffen. Daarvoor vinkt u de gepaste permissies aan. De knop 'Create user' vervolledigt het toevoegproces. Na het toevoegen van een gebruiker wordt u teruggestuurd naar de lijst van gebruikers, waar de nieuwe gebruiker nu ook aan toegevoegd is.

### Gebruiker wijzigen

![gebruiker wijzigen](images/edit_user.png)

Bij het klikken op 'Edit' verschijnt dit formulier. De gekende gegevens van de gebruiker zijn reeds ingevuld. Het is mogelijk deze gegevens te veranderen of nieuwe gegevens toe te voegen. De knop 'Update user' vervolledigt het proces. Na het updaten van een gebruiker wordt u teruggestuurd naar de lijst van gebruikers, waar u de wijzigingen kunt waarnemen.

## Klanten

### Klanten oplijsten

![klanten oplijsten](link naar screenshot)

In dit scherm worden alle klanten opgelijst. Bij het klikken op een klant wordt meer informatie over deze klant weergegeven. Door het klikken op 'Add new client', rechtsboven in de tabel, kan er een nieuwe klant toegevoegd worden.

### Klant weergeven

![klant weergeven](link naar screenshot)

Deze pagina toont alle gegevens van de geselecteerde klant. Hier vindt u ook de opties om de gegevens van de klant te wijzigen, via de 'Edit' knop. Ook is het hier mogelijk om de klant te verwijderen, dit gebeurt via de 'Delete' knop. Op de pagina van de klant worden ook de vloten van de klant opgelijst. Bij het klikken op een vloot, worden de voertuigen van deze vloot weergegeven.

### Klant toevoegen

![klant toevoegen](images/add_client.png)

Op dit scherm wordt een formulier weergegeven waar de gegevens van een nieuwe klant ingevuld kunnen worden. Door te klikken op 'Add Client' wordt de klant opgeslagen en verschijnt deze in de lijst van klanten. Om te annuleren en terug te gaan naar de lijst van klanten zonder een klant toe te voegen drukt u op 'Cancel'.

### Klant wijzigen

![klant wijzigen](link naar screenshot)

Op dit scherm wordt een formulier weergegeven waar de gekende gegevens van de geselecteerde klant ingevuld zijn. Door te klikken op 'Update Client' worden de nieuwe gegevens van de klant opgeslagen. Om te annuleren en terug te gaan naar de lijst van klanten zonder wijzigingen door te voeren, drukt u op 'Cancel'.

## Vloten

### Vloot toevoegen

![vloot toevoegen](link naar screenshot)

Om een vloot toe te voegen klikt u op 'Add new fleet', rechtsboven de tabel van vloten, op de pagina van de klant waar de vloot toegevoegd moet worden. Hierna wordt een formulier getoond, waar u een naam kunt geven aan de vloot. Later is het mogelijk om voertuigen toe te kennen aan deze vloot.

## Voertuigen

### Voertuigen oplijsten

![voertuigen oplijsten](link naar screenshot)

Deze pagina toont een lijst van alle voertuigen, en tot welke vloot ze behoren. Door op een voertuig te klikken wordt er naast de tabel meer informatie over het voertuig gegeven. In dit scherm is het ook mogelijk de gegevens van het voertuig te wijzigen, door op 'Edit' te klikken. Het is eveneens mogelijk het voertuig te verwijderen door op de 'Delete' knop te drukken. Om een nieuwe voertuig toe te voegen, drukt u op de knop 'Add new vehicle', rechtsboven de tabel met voertuigen.

### Voertuig toevoegen

![voertuig toevoegen](link naar screenshot)

Bij het klikken op 'Add new vehicle' verschijnt dit formulier. Om een nieuw voertuig toe te voegen vult u de gegevens van het voertuig in, alsook de ID van de vloot waartoe het voertuig behoort, indien het tot een vloot behoort. De knop 'Create vehicle' vervolledigt het toevoegproces. Na het toevoegen van een voertuig wordt u teruggestuurd naar de lijst van voertuigen, waar het nieuwe voertuig nu ook aan toegevoegd is.

### Voertuig wijzigen

![voertuig wijzigen](link naar screenshot)

Bij het klikken op 'Edit' verschijnt dit formulier. De gekende gegevens van het voertuig zijn reeds ingevuld. Het is mogelijk deze gegevens te veranderen of nieuwe gegevens toe te voegen. De knop 'Update voertuig' vervolledigt het proces. Na het updaten van een voertuig wordt u teruggestuurd naar de lijst van voertuigen, waar u de wijzigingen kunt waarnemen.




